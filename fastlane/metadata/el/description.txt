Έχουν μπλοκαριστεί ιστοσελίδες και chat εφαρμογές; Είναι ασυνήθιστα αργό το Διαδίκτυο; Τρέξε το OONI Probe για να μάθεις!

Με αυτήν την εφαρμογή, θα ελέγξεις το μπλοκάρισμα ιστοσελιδών και chat εφαρμογών, θα μετρήσεις την ταχύτητα και την απόδοση του δικτύου σου, και θα ελέγξεις αν υπάρχουν συστήματα που ίσως ευθύνονται για λογοκρισία και επιτήρηση στο δίκτυό σου.

Το OONI Probe αναπτύχθηκε από το OONI (Open Observatory of Network Interference), ένα έργο ελεύθερου λογισμικού (του οργανισμού The Tor Project) που αποσκοπεί στην αποκάλυψη της λογοκρισίας στο Διαδίκτυο, σε όλο τον κόσμο.

Από το 2012, η ​​παγκόσμια κοινότητα του OONI έχει συγκεντρώσει εκατομμύρια μετρήσεις δικτύου από περισσότερες από 200 χώρες, ρίχνοντας φως σε πολλές περιπτώσεις παρεμβολών στο Διαδίκτυο.

▶ Σύλλεξε αποδεικτικά στοιχεία για τη λογοκρισία στο Διαδίκτυο
Μπορείς να ελέγξεις εάν και πώς έχουν μπλοκαριστεί ιστοσελίδες και εφαρμογές συνομιλιών. Τα δεδομένα μέτρησης του δικτύου που θα συλλέξεις μπορούν να χρησιμεύσουν ως αποδεικτικά λογοκρισίας στο Διαδίκτυο.

▶ Εντόπισε συστήματα υπεύθυνα για λογοκρισία και επιτήρηση στο Διαδίκτυο
Οι δοκιμές του OONI Probe έχουν επίσης σχεδιαστεί για να αποκαλύπτουν την παρουσία συστημάτων (middleboxes) που θα μπορούσαν να ευθύνονται για τη λογοκρισία και την επιτήρηση στο Διαδίκτυο.

▶ Μέτρησε την ταχύτητα και την απόδοση του δικτύου σου
Μπορείς να μετρήσεις την ταχύτητα και την απόδοση του δικτύου σου τρέχοντας τη δοκιμή NDT, που συμπεριλαμβάνεται στο OONI Probe. Μπορείς επίσης να μετρήσεις την απόδοση ροής βίντεο με τη δοκιμή DASH (Dynamic Adaptive Streaming over HTTP).

▶ Ανοιχτά δεδομένα
To OONI δημοσιεύει δεδομένα μέτρησης δικτύων, επειδή τα ανοιχτά δεδομένα επιτρέπουν την ανεξάρτητη επαλήθευση ευρυμάτων και τη διεξαγωγή ανεξάρτητων ερευνών. Επίσης, η ανοικτή δημοσίευση των δεδομένων συμβάλλει στην αύξηση της διαφάνειας για τη λογοκρισίας στο Διαδίκτυο σε όλο τον κόσμο. Μπορείς να βεις τα δεδομένα του OONI εδώ: https://ooni.io/data/

▶ Ελεύθερο λογισμικό
Όλες οι δοκιμές του OONI Probe (συμπεριλαμβανομένων των δοκιμών NDT και DASH) βασίζονται σε λογισμικό ελεύθερου και ανοικτού κώδικα. Μπορείς να βρεις το λογισμικό του OONI στο GitHub: https://github.com/ooni. Αν θες να μάθεις πώς λειτουργούν οι δοκιμές του OONI Probe, μάθε περισσότερα εδώ: https://ooni.io/nettest/

Για ενημερώσεις από την OONI κοινότητα, παρακολούθησέ μας στο Twitter: https://twitter.com/OpenObservatory
