Sú webové stránky a aplikácie sociálnych médií blokované? Je tvoja sieť nezvyčajne pomalá? Spusti OONI Probe a zistíš!

S touto aplikáciou otestuješ blokovanie webových stránok a aplikácií na výmenu okamžitých správ, zmeriaš rýchlosť a výkon siete a skontroluješ, či sú v nej systémy, ktoré by mohli byť zodpovedné za cenzúru a sledovanie.

OONI Probe vyvíja Open Observatory of Network Interference (OONI), projekt slobodného softvéru (spadajúci pod The Tor Project), ktorého cieľom je odhaľovať cenzúru internetu vo svete.

Globálna komunita OONI zhromaždila od roku 2012 milióny sieťových meraní z viac ako 200 krajín, vrhajúc tak svetlo na početné prípady zásahov do sietí.

▶ Zhromažďuj dôkazy o cenzúre internetu
Môžeš skontrolovať, či a ako sú webové stránky a aplikácie na výmenu okamžitých správ blokované. Údaje sieťových meraní, ktoré zhromaždíš, môžu slúžiť ako dôkazy cenzúry internetu.

▶ Odhaľ systémy zodpovedné za cenzúru a sledovanie
Testy OONI Probe sú tiež navrhnuté na odhaľovanie prítomnosti systémov (middleboxy), ktoré môžu byť zodpovedné za cenzúru a sledovanie.

▶ Meraj rýchlosť a výkon siete
Spustením implementácie diagnostického testu siete OONI (NDT) môžeš zmerať rýchlosť a výkon svojej siete. Môžeš tiež zmerať výkon streamovania videa pomocou testu dynamického adaptívneho streamovania cez protokol HTTP (DASH).

▶ Otvorené dáta
OONI zverejňuje údaje sieťových meraní, pretože otvorené dáta umožňujú tretím stranám overovať zistenia OONI, viesť nezávislé štúdie a zodpovedať ďalšie výskumné otázky. Otvorené zverejňovanie dát OONI tiež pomáha zvyšovať transparentnosť cenzúry internetu vo svete. Dáta OONI môžeš preskúmať a stiahnuť si tu: https://ooni.io/data/

▶ Slobodný softvér
Všetky testy OONI Probe (vrátane našich implementácií testov NDT a DASH) sú založené na slobodnom softvéri s otvoreným zdrojovým kódom. Softvérové projekty OONI môžeš nájsť na GitHube: https://github.com/ooni. Chcel/a by si sa dozvedieť, ako fungujú testy OONI Probe? Zisti viac: https://ooni.io/nettest/

Pre novinky zo sveta OONI sleduj náš Twitter: https://twitter.com/OpenObservatory

